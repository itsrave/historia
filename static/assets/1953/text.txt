Wrzesień 1953 r. - dzięki staraniom dyrektor mgr Haliny Gotzowej utworzono Technikum Gospodarki Komunalnej w Lublinie -  (zdj.0, 0a, 0b).
Technikum mieściło się przy ul. 1-go Maja 10 i posiadało wówczas dwa wydziały: wydział planowania gospodarki komunalnej oraz wydział eksploatacji i remontu gazowni i sieci gazowych -  (zdj. 1a).

1954 r. - patronat nad szkołą przejęła Gazownia Miejska w Lublinie.
Pierwsze studniówki odbywały się w gazowni. 
Konrad Bąkowski pracownik Gazowni Miejskiej i jednocześnie nauczyciel szkoły organizuje w 1957 roku  na terenie zakładu opiekuńczego laboratorium chemiczne - (zdj.0c).  Na terenie gazowni utworzono również mechaniczny warsztat szkoleniowy, w którym uczniowie  wykonywali podstawowe prace mechaniczne zgodne z programem nauczania.
Konrad Bąkowski  jest autorem podręczników z dziedziny gazownictwa, niektóre z nich znajdują się w naszej bibliotece -  (zdj. 0d).
W kwietniu 1956 r. szkoła przenosi się do własnego budynku. Jest to dostosowany do  potrzeb naucznia barak przy ul.Nowoprojektowej 3 (potem Bohaterów Bohaterów ORMO 3, a obecnie               ul. W. Grabskiego) - ( zdj. 42).

Rok szkolny 1956/57 – w związku z reformą szkolnictwa szkoła przestała być resortową, a zaczęła podlegać Ministerstwu Oświaty. W roku szkolnym 1956/1957 w szkole odbywa się pierwszy egzamin maturalny – (zdj. nr 47, 47a, 47 b). 
Szkołę opuszczają pierwsi absolwenci: 55 absolwentów wydziału planowania gospodarki komunalnej i 18 wydziału eksploatacji  i remontu gazowni. 
 Rok szkolny 1957/1958 - szkołę kończy 30 absolwentów wydziału planowania gospodarki komunalnej i 25 ekspoatacji i remontu gazowni. 
W roku szkolnym1958/59 szkoła liczyła 7 klas:
- była to ostatnia klasa planowania gospodarki komunalnej licząca 25 uczennic
- dwie klasy pierwsze liczące 35 uczniów o specjalności gazowniczej
- dwie klasy drugie po 24 uczniów o specjalności   gazowniczej
- jedna klasa trzecia licząca 35 uczniów o specjalności gazowniczej
- jedna klasa czwarta licząca 18 uczniów o specjalności eksploatacja i remont gazowni i sieci gazowych.
Grono nauczycielskie składało się z 19 osób. Dyrektorem szkoły była nadal Halina Gotzowa, a nauczycielami byli: Czesław Banaszek, Ryszard Buchliński, Konrad Bąkowski, Henryk Bzowski, 
Piotr Ilczuk, Ryszard Knieć, Ewa Litwińczuk, Wacław Miszczak, Wojciech Pankowski, Maria Próchniak, Kazimiera Rewkowska, Stanisław Szymanik, Aleksander Szymański,Alina Wendrowska, Tadeusz Wendrowski, Adam Markwat, Sławomir Ziemiński, Barbara Lecewicz.

Lekcja matematyki prowadzona przez Tadeusza Wendrowskiego – (zdj. 556).
Zajęcia praktyczne w pracowni chemicznej – (zdj. 564).

W szkole działał zespół dramatyczny – (zdj. 558, 559, 560, 561, 562).
Powstał też zespół taneczny – (zdj. 563).

Dnia 25 czerwca 1959 roku odbyło się zakończenie roku szkolnego. Promocję do kolejnej klasy otrzymała następująca liczba uczniów: 
kl.I A   26 uczniów                      kl.IIA  21 uczniów         kl.III 27
kl.IB   16 uczniów                       kl.II.B 20 uczniów
 W związku z zarządzeniem Ministerstwa Oświaty z dnia 8 sierpnia 1959 roku szkoła zmieniła nazwę na Technikum Chemiczne.
